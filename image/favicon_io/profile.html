<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>สถานที่ท่องเที่ยว</title>
    <link rel="icon" href="/image/favicon_io/favicon.ico" type="image/x-icon">
</head>
<body>
    <h1>ถิ่นช้างแห่งแดนอีสานใต้ที่ทุกคนห้ามพลาด</h1>
    <div style="text-align: center;">
    <img src="https://roijang.com/wp-content/uploads/2022/04/LINE_ALBUM_%E0%B8%9B%E0%B8%81_%E0%B9%92%E0%B9%92%E0%B9%90%E0%B9%94%E0%B9%90%E0%B9%95-1.jpg" alt=""width="600" height="300" >
</div>
    <p>สุรินทร์ ดินแดนแห่งภาคอีสาน ถิ่นเมืองช้าง และยังเป็นบ้านเกิดของนักแสดงแอ็กชันระดับโลกอย่าง “จา พนม” หรือ “โทนี่ จา” วันนี้เราจะพาคุณไปพบกับที่เที่ยวสุรินทร์ที่สวยงามถึง 25 แห่ง ที่คัดสรรมาไว้แล้วว่าต้องไปเช็กอิน ออกไปสัมผัสกับประสบการณ์ใหม่ ๆ สูดอากาศอันแสนบริสุทธิ์ ลองลิ้มชิมรสกับอาหารพื้นถิ่น สวมผ้าไหมสวย ๆ ชื่นชมวัฒนธรรมของชุมชน ความงดงามอีกมากมายรอคอยคุณอยู่ เข้าแอป Traveloka แล้วจองตั๋วเลย ตั๋วเครื่องบินไปสุรินทร์ราคาโปรโมชันรอคุณอยู่ แล้วคุณจะรู้จักสุรินทร์มากขึ้น</p>
<h1>
    ที่เที่ยวสุรินทร์ ไฮไลต์เด็ดที่ไม่ควรพลาด
</h1>
<h2>1. ศูนย์คชศึกษา หมู่บ้านช้างบ้านตากลาง</h2>
<div style="text-align: center;">
<img src="https://ik.imagekit.io/tvlk/blog/2024/04/NFrENLCo-image6.png?tr=q-70,c-at_max,w-500,h-300,dpr-2" alt=""width="600" height="300" >
</div>
<p>แหล่งเรียนรู้วิถีชีวิตของน้องช้างที่จะทำให้คุณได้สัมผัสกับประสบการณ์ชีวิตของคนเลี้ยงช้าง และวิถีชีวิตของชุมชน ที่เที่ยวสุรินทร์แห่งนี้ถือได้ว่าเป็นหมู่บ้านช้างที่ใหญ่ที่สุดในโลก ได้รับความนิยมจากนักท่องเที่ยวมากมาย “ศูนย์คชศึกษา หรือ หมู่บ้านช้างบ้านตากลาง” เป็นแหล่งชุมชนที่คนและช้างอาศัยอยู่ร่วมกัน เสมือนช้างนั้นเป็นสมาชิกสำคัญของครอบครัวเลยทีเดียว</p>
<h2>2. ปราสาทศีรขรภูมิ</h2>
<div style="text-align: center;">
<img src="https://ik.imagekit.io/tvlk/blog/2024/04/image1-1024x674.png?tr=q-70,c-at_max,w-500,h-300,dpr-2" alt=""width="500" height="300" >
</div>
<P>“ปราสาทศรีขรภูมิ” เป็นที่เที่ยวสุรินทร์ยอดฮิตที่ใครไปเที่ยวสุรินทร์เป็นต้องไม่พลาด ปราสาทขอมแห่งนี้ตั้งอยู่ที่บ้านปราสาท อำเภอศีขรภูมิ เป็นปราสาทที่งดงามที่สุดในจังหวัดสุรินทร์ สร้างขึ้นในสมัยนครวัด เมื่อพันปีที่แล้ว ประกอบไปด้วยปรางค์ 5 องค์ ทำจากอิฐ ตั้งอยู่บนฐานศิลาแลง มีทับหลังเป็นภาพพระศิวนาฏราชอยู่เหนือประตูทางเข้าของปรางค์ประธาน ศิลปะชิ้นเอกที่ต้องไปชมให้เห็นกับตาสักครั้ง</P>
<h2>3. ศาลหลักเมืองสุรินทร์</h2>
<div style="text-align: center;">
<img src="https://ik.imagekit.io/tvlk/blog/2024/04/image9-768x1024.png?tr=q-70,c-at_max,w-500,h-300,dpr-2" alt=""width="400" height="300" >
</div>
<p>สำหรับผู้ที่เที่ยวสุรินทร์อย่าลืมแวะไปสักการะศาลหลักเมือง สิ่งศักดิ์สิทธิ์คู่บ้านที่สำคัญของจังหวัดสุรินทร์ เสาหลักเมืองแห่งนี้ตั้งอยู่ที่ถนนเทศบาล 3 ตำบลในเมือง เคยมีหลักฐานการขุดค้นพบพระพุทธรูปนาคปรก, เครื่องปั้นดินเผา, กำไลโบราณ และวัตถุโบราณอีกมากมายที่มีอายุมากกว่า 1,500 ปี รูปแบบของตัวอาคารเป็นการผสมผสานศิลปะไทยและเขมรเข้าไว้ด้วยกันอย่างลงตัว</p>
<h2>4. อนุสาวรีย์พระยาสุรินทร์ภักดีศรีณรงค์จางวาง (ปุม)</h2>
<p>“อนุสาวรีย์พระยาสุรินทร์ภักดีศรีณรงค์จางวาง (ปุม)” แลนด์มาร์กที่เที่ยวสุรินทร์ที่สำคัญ ตั้งตระหง่านอยู่ริมถนนสุรินทร์-ปราสาท อนุสาวรีย์แห่งนี้สร้างขึ้นเมื่อ พ.ศ. 2511 เพื่อรำลึกถึงพระยาสุรินทร์ภักดีศรีณรงค์จางวาง (ปุม) เจ้าเมืองคนแรก ที่มีความสามารถในการรบ และบังคับช้างศึก ที่เป็นเครื่องแสดงว่าสุรินทร์เป็นเมืองช้างมาตั้งแต่สมัยดึกดำบรรพ์</p>
<h2>5. พิพิธภัณฑสถานแห่งชาติสุรินทร์</h2>
<p>ถัดมาไม่ไกลจากอนุสาวรีย์พระยาสุรินทร์ภักดีศรีณรงค์จางวาง (ปุม) คุณก็จะได้พบกับ “พิพิธภัณฑสถานแห่งชาติสุรินทร์” สถานที่รวบรวมศิลปวัตถุและโบราณวัตถุมากมาย พิพิธภัณฑ์ได้จัดแสดงออกเป็น 5 ส่วนด้วยกัน คือ ธรรมชาติวิทยา, ประวัติศาสตร์โบราณคดี, ประวัติศาสตร์การเมือง, ชาติพันธุ์วิทยา และมรดกวัฒนธรรม เมื่อมาถึงที่เที่ยวสุรินทร์แล้ว อย่าลืมแวะไปชมกัน แล้วคุณจะรู้จักสุรินทร์ได้ดียิ่งขึ้น</p>
</body>
</html>